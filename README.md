# trustworthy
<div dir="rtl">
ایده‌ای برای ضمانت کالا

## مقدمه
مهمترین دلیل عدم اقبال برای خرید محصولات ایرانی، نداشتن اعتماد به کیفیت  کالا و خدمات پس از فروش می‌باشد. شیوه‌ای که در ادامه می‌آید می‌تواند راه‌حلی باشد برای بالا بردن کیفیت اجناس ایرانی، افزایش قدرت رقابت با اجناس خارجی و جلب اعتماد (و رضایت) خریدار ایرانی. این سند به این موضوع پرداخته و به عنوان نمونه برای محصولات خانگی یک راه‌حل ارائه می‌دهد.

## راه‌حل
ایجاد یک شرکت واسطه‌ای عرضه کالای ایرانی با ویژگی‌های زیر:

### عرضه
- محصول در وب‌سایت می‌بایست به طور کامل با تمامی جزییات معرفی گردد.
- معرفی محصول باید شامل فیلم، عکس، نقد، نظرات و مقایسه با محصولات خارجی باشد تا سطح کیفیت کالای ایرانی (صدا، جابجایی، اندازه، عملکرد، مقاومت، دقت، سرعت، مصرف، هزینه، قیمت و ...) واضح و آشکار باشد.
- حمل و نقل تا درب منزل در هر نقطه‌ای رایگان باشد.
- محصول به صورت کامل (با تمامی جزییاتی که در صفحه معرفی آمده)، سالم و تمیز در بسته‌بندی مناسب تحویل مشتری گردد.

### ضمانت
- کالا تا حداقل یک سال، دارای ضمانتِ تعویض رایگان در صورت داشتن هر گونه ایرادی بدون قید و شرط باشد.
- کالا تا حداقل دو سال (بعد از اتمام یک سال ضمانت تعویض)، دارای ضمانت تعمیر رایگان در صورت داشتن هر گونه ایرادی بدون قید و شرط باشد.
- تمامی هزینه‌های تعمیر، حمل و نقل، ایاب و ذهاب در مدت ضمانت به عهده شرکت عرضه کننده محصول باشد.
- خدماتِ پس از فروش باید تا دو سال (بعد از اتمام دو سال ضمانت تعمیر) بدون قید و شرط ادامه یابد.
- کالا باید در مدت سال‌های ضمانت (تعویض و تعمیر) کیفیت اولیه خود را حفظ کند در غیر اینصورت شامل خدمات ضمانت خواهد شد.
- زمان رسیدگی به درخواست مشتری در مدت زمان ضمانتِ **تعویض** از لحظه تماس مشتری نباید بیشتر از ۳ روز (شامل روزهای تعطیل) تا زمان تحویل کالای نو به مشتری به طول بینجامد. در غیر اینصورت کل مبلغ مسترد گردد.
- زمان رسیدگی به درخواست مشتری در مدت زمان ضمانتِ **تعمیر** از لحظه تماس مشتری نباید بیش از ۴ روز (شامل روزهای تعطیل) تا زمان تحویل کالای سالم به مشتری به طول بینجامد. در غیر اینصورت کل مبلغ مسترد گردد.
- در زمان تعویض یا تعمیر اگر نبودِ کالا برای مشتری ایجاد خسارت می‌کند باید نسبت به ارائه کالای موقت جایگزین از همان لحظه نخست اقدام شود.
- در صورت تکرار عیب در محصول بیش از دو بار در مدت زمان ضمانت در صورت درخواست مشتری کل مبلغ کالا به او مسترد گردد.

## نکات
- شرکت واسطه‌ای مبلغ کاملِ تعداد مشخصی از هر یک از کالاها را در حساب معینی نگه داشته تا در صورت عدم تمکین تولید کننده در ارائه خدمات ضمانت، وجه آن به طور کامل به خریدار عودت داده شود. در صورت ماندن این مبلغ در حساب، پس از اتمام ضمانت کالا به طور کامل به شرکت مربوطه مسترد گردد.
- مشکلات مربوط به کالا تماما از طریق این شرکت پایش گردد.
- گزارشی از تمامی وقایع (فروش، ضمانت و خدمات مربوط به کالاها) به صورت لحظه‌ای و به تفکیک در وبسایت برای عموم مردم جهت شناخت و قضاوت کالاها، قابل مشاهده باشد.
- در واقع همه چیز طبق قانون شرکت واسطه‌ای انجام شود.
- این امور می‌تواند به یکی از سازمان‌ها و یا شرکت‌های موجود محول شود. شاید تشکیل یک نهاد مردمی بتواند خدمات بهتری ارائه دهد.
- به مرور زمان که کیفیت عمومی کالا و خدمات ایرانی افزایش یافت این فرآیند منحل گردد.
</div>
